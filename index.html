<?xml version="1.0" ?>
<!DOCTYPE html PUBLIC "-//W3C//DTD XHTML 1.0 Strict//EN" "DTD/xhtml1-strict.dtd">
<html xmlns="http://www.w3.org/1999/xhtml" xml:lang="eo">
  <head>
    <title>La elektrilo de Wimshurst - Willem Frederik Hermans</title>
    <link rel='stylesheet' href='stilo.css' type='text/css' />
    <meta name="Keywords" content="W.F. Hermans esperanto Wimshurts traduko vertaling "/>
  </head>
  <body class="hermans">
    <div class="intro">
    <h1>
      La elektrilo de Wimshurst -
      <a href="http://eo.wikipedia.org/wiki/Willem_Frederik_Hermans">
        Willem Frederik Hermans
      </a>
    </h1>

    <h2>
      Esperantigita de
      <a href="mailto:michiel.meeuwissen+wimshurst@gmail.com">
        Mihxil'
      </a>
      el la Nederlanda originalo 'De elektriseermachine van Wimshurst' (1967)
    </h2>

    <img class="right"
         height="150" width="201"
         alt="WF Hermans"
         title="WF Hermans"
         src="WF-Hermans.jpg" />
    <div class="intro" xml:lang="nl">
      <p xml:lang="nl">Het is ongeloofelijk dat er helemaal niks vertaald is van
      deze auteur, toch één van de bekendste van het Nederlands taalgebied</p>

      <p xml:lang="nl">Al jaren geleden viel me dat op. Om deze misstand een
      beetje recht te zetten heb ik toen het dunste boekje wat ik van 'm had uit
      de kast getrokken, om dat maar even te gaan vertalen. En zelfs dat is
      voorlopig niet verder gekomen dan het eerste hoofdstuk (maar dat is wel een
      grote) en het tweede.
      </p>
    </div>

    <div class="intro">
      <p>
        Nekredeble estas ke nenio estis tradukita de tiu ĉi aŭtoro (1921 - 1995), fama pro
        polemiko kontraŭ ĉiu, verkisto de libroj kiel 'La malhela ĉambro de
        Damoklo', 'Mi ĉiam pravas' kaj 'Ĉiam sen dormo'. Lin oni konsideras
        unu el la plej gravaj, kune kun Reve kaj eble Mulisch, Nederlandaj
        verkistoj de post la dua mondmilito.
      </p>
      <p>
        Do, mi rigardis en mia libroŝranko kaj serĉis la plej maldikan verkon lian
        kiun mi havas, kaj ektradukis:
      </p>
    </div>
    <hr />

    <div class="intro">
      <p>
        Ĉapitroj:
        <br />
        <a href="#1">1</a>,
        <a href="#2">2</a>,
        <a href="#3">3</a>,
        <a href="#4">4</a>,
        <a href="#5">5</a>,
        <a href="#6">6</a>,
        <a href="#7">7</a>
      </p>
      <ul>
        <li><a href="wimshurst-a5.pdf">PDF (A5)</a></li>
        <li><a href="wimshurst-a4.pdf">PDF (A4)</a></li>
        <li><a href="wimshurst-libreto.pdf">PDF (broŝuro)</a></li>
      </ul>
      <p>Tute ne pretas: [13/28]</p>
      <p>Versio: $Id$</p>
    </div>
    <hr />
    </div>
    <div class="chapter">
      <h2><a name="1">1</a></h2>
      <div class="par">
        <p>
          Nune, eble sonas malverŝajne, sed nature mi ne emas tuj ataki aliajn pro
          la plej eta malinterkonsento.
        </p>
        <p>
          Mia unua heroo, kaj modelo pri ĉasto, estis Brunĉjo Urso, ĉefpersono el
          ilustrita felietono por infanoj, kiu aperas ĉiuvespere en la gazeto.
        </p>
      </div>
      <div class="par">
        <p>
          `Ek Brunĉjo, rapidu al la vilaĝo por mi, ĉar mi ne plu havas
          alumetojn.'
        </p>
        <p>
          `Jes, panjo,' Brunĉjo Urso diras, `mi revenos plejeble baldaŭ.'
        </p>
      </div>
      <div class="par">
        <p>
          Tia ankaŭ mi estis.
        </p>
        <p>
          Sed kiam mi fariĝis sesjara kaj ekdevis iri al lernejo, mi ekkontaktis la
          masivan solidarecon de la malsaĝuloj, kaj tiu kontaktiĝo fariĝis kolizio.
        </p>
        <p>
          Kial kolizio?
        </p>
        <p>
          Eble mia manko estas ke mi deorigine ne havas antaŭjuĝojn, ĉiam
          komence supozas ke oni ne mensogas al mi, ke oni ne diras sensencaĵojn
          al mi, tiel ke nur kiam jam tro malfruas, mi ektimas kaj debaraktas
          min de trompinto aŭ imbecila giganta polipo.  <!--8-->
        </p>
      </div>
      <div class="par">
        <p>
          Mia lernejo staris en la mezo de per brikoj pavimita interna placo,
          ĉirkaŭbarita de tabulbarilo odoraĉanta kiel putranta ligno. Malantaŭaj
          fasadoj de altaj apartementaĉaroj ĉirkaŭis ĝin de ĉiuj flankoj. Je
          iliaj lignaj verandoj ĉiam pendiĝis multaj lavitaĵoj. Tion oni
          fiksrigardis, kiam oni ne atentis en la klaso. La malseko ne povis
          eskapi, litkovriloj kaj vestoj sekiĝis eĉ ne en tagoj.
          </p><p>
          Angulo de la placo, lasita nepavimita, servis kiel sabloludejo kaj apud
          la barilo kuŝis strio de nigra tero, kiu estis dividita en liliputajn
          ĝardenetojn.
        </p>
        <p>
          Po du knaboj kune ricevis tian ĝardeneton. La knabo kun kiu mi devis
          dividi mian ĝardeneton havis krudajn ruĝajn manojn kaj kvankam li
          verŝajne estis samaĝa kiel mi, li tamen estis kapon pli alta ol mi. Mi
          devas penegi por rememori kiel li nomiĝis. Li estis la filo de
          leterportisto. Klein. Sed lia antaŭnomo? Ah jes. Marinus.
        </p>
        <p>
          El plataj skatoloj la instruistino distribuis malgrandajn plantojn,
          neforgesuminojn, kiujn ni povis planti en la ĝardeneto. Kune kun Marinus
          Klein mi plantis tiujn sensignifajn plantetojn en tiu malpura
          ĝardeneto. Kial kune kun Marinus Klein? Ne nur liaj manoj estis ruĝaj
          kaj krudaj, li ankaŭ estis malsaĝa. Tio ĉi havis la avantaĝon ke li
          obeis miajn ordonojn. Li estis la ununura kun kiu mi bone akordis, ĉar
          li kredis tion kion mi diris. Malŝaĝa, ĉiam la plej malŝaĝa, li ĉiam
          devis toleri iom esti dresata de aliaj, antaŭ ol li fariĝis tiu kiun
          bone akordis mi, ĉar li pretis obei min. Ĉar mi dresas neniun. Ne mi
          encerbigis al Marinus ke li estas malsaĝa. Mia eraro, mia falilo, mia
          nepardonebla manko nome estas ke nature mi tute malhavas ĉiun
          persvadopovon. Kiu ne, kiel Marinus Klein, deorigine scias ke li ĉiam
          malpravas, tiu ne lasas sin esti persvadita de mi!  <!--9-->
        </p>
        <p>
          Vere estas bonŝanco ke neniam mi estis en pozicio en kiu mi
          respondecus por aliaj. Bonŝanco sed tamen eble ne hazardo. Povus esti
          simpla sekvo de mia handikapo, de mia manko de persvadopovo.
        </p>
        <p>
          Se ekzemple mi estus kapitano sur ŝipo, kaj la ŝipo enŝtormiĝus, mi
          ordonus fermi la ferdekpordojn, kaj la unua stiristo dirus `Li
          babilus, tiu maljunulo!  Lasu tiujn ferdekpordojn malfermaj.' Se ili
          ne estus malfermaj, li intence malfermigus ilin. Ni pereus kun viroj
          kaj varoj.
        </p>
        <p>
          Nur la helpisto de la kuiristo kredus min, sed helpisto de kuiristo ne
          povas ordoni pri la ja aŭ ne fermado de la ferdekpordoj. Min kun tiu
          helpisto la turbulanta tornado trenegus de la ferdeko kaj ĝi mergus
          nin en la turbulantan oceanon. Li kroĉus sin al mi, je Dio, eble eĉ
          estas fi-gejo. Li krius en mian orelon: `Vi pravis kapitano! Ankaŭ mi
          dum la tuta tempo pensis ke la ferdekpordoj estu <em>fermotaj</em>!'.
        </p>
        <p>
          Kun mia pravo el la buŝo de la helpisto de la kuiristo, mi
          alfundiĝus. Kompreneble la stiristo lastmomente estus savita per
          helikoptero. Tiaj aferoj ĉiam okazas. Sendifekte alveninta sur la seka
          tero, li asertus ke lia kapitato <em>ordonis malfermi la
          ferdekpordojn</em>. Mi kuŝas kun miaj pulmoj plenaj de sala akvo sur
          la fundo de la Pacifiko, ne mi kontraŭdiras. Mia nomo estos tre
          malhonore registrita en la navigada historio.
        </p>
      </div>
      <div class="par">
        <p>
          Sed mi ne fariĝis kapitano, mi estis sepjara. Tiuaĝe mi eble ja
          ankoraŭ deziris fariĝi kapitano, sed ĉiuokaze, eĉ tiam mi ne kapablus
          trovi homepikon je kiu mi povus kalkuli.  <!--10-->
        </p>
      </div>
      <div class="par">
        <p>
          Mi kun Marinus Klein staras sur la kvadratmetro de humo, kiu ĉiam estas en la
          ombro de la altaj apartementaĉaroj. Mi montras al Marinus kie li plantu la
          neforgesuminojn, alterne ruĝajn kaj bluajn ekzemplerojn.
        </p>
      </div>
      <div class="par">
        <p>
          Kiam la sekva sceno okazis, mi verŝajne forestis kelkajn momentojn, mi lasis
          Marinus-on sola en la ĝardeneto, mi estis aliloke. Kie? En la necesejo? Bone,
          en la necesejo.
        </p>
        <p>
          Je mia konsterniĝo mi vidas, reveninte, ke Marinus nun okupiĝas pri io
          pri kio mi diris neniun vorton! Li prenis sitelon da sablo el la
          sabloludejo. Li okupiĝas pri ŝutado de sablo sur la humon per sia
          ŝovelilo.
        </p>
        <p>
          `Hej, ĉu vi freneziĝis, Marinus? Ĉu vi ne scias ke sablo estas malfekunda? Ĉu
          vi volas tiele mortigi la plantojn?
        </p>
        <p>
          Li trankvile pluŝutadas la blankan sablon sur la nigran humon. Kaj lia respondo
          konsistas el nur du vortoj:
        </p>
        <p>
          `Ĉiu faras'.
        </p>
        <p>
          Mi ĉirkaŭrigardas.
        </p>
        <p>
          Ĉiuj ili prenis sablon el la sabloludejo, ĉiuj ĵetaĉas sablon sur siajn
          ĝardenetojn. La disdonitajn plantetojn jam delonge ili distretis. Ili konstruas
          fortikaĵojn kaj kastelojn, kaj batas unu la alian sur la kapon per siaj
          ŝoveliloj. Ili postkuras unu la alian, ili deŝiris la florojn de la plantetoj
          kaj enigis tiujn en siajn harojn. Mi ekploras.
        </p>
        <p>
          <!--11-->
          Mi tiom imagis al mi: ĝardenojn plenajn de floroj ĉirkaŭ la ludejo kiu ĉiam
          kuŝas en la ombro de la odoraĉaj domoj. Eĉ pli: hejme mi metis blankajn
          fazeolojn inter malsekajn vatojn por ĝermi. Jam monatojn mi planadas
          planti unu terpomon, ne pli ol unu, en la ĝardeneton kaj venontjare
          suprizi mian patrinon per sako da memkulturitaj terpomoj. Terpomoj de
          propra tero sur la tablo en senternivela domo, triaetaĝa, tio neniam
          antaŭe okazis. Eble tiam ŝi ne povas preterlasi finfine sufiĉe ami
          min, eble tiam ili pardonos min ke mi <em>kostas manplenojn da
          mono</em>, kiel mi aŭdas ĉiutage.
        </p>
        <p>
          Sed kiel tio povas sukcesi ĉi tiel? Se stulta Marinus nur obeas min
          kiam ne ĉiu agas same malsaĝe kiel li?
        </p>
      </div>

      <div class="par">
        <p>

          Larmanta mi sonirigas ĉe la fermita lerneja pordo. Estas jam longe
          post la kvara, sed la pordo estas malfermata, la lernejestro
          evidentiĝas ne jam hejmirinta. Mi timas tiun viron. En la centro lia
          kapo estas senhara, sed estas ankoraŭ kelkaj lanecaj bukloj super liaj
          oreloj, tiel ke tiuj aspektas kiel oreloj de besto. Kvadrateto da
          haroj sub lia nazo, impresigas ke li suprentrenis sian naztruon eĉ pli
          malestime ol li vere faris. Li parolas per Groningena akĉento, kiu sonas
          moke ankaŭ kiam ĝi ne tiel celiĝas.
        </p>
        <p>
          `Ĉu ploraĉado?'
        </p>
        <p>
          Mi klarigas al li tion kion faris Marinus. Miaj okuloj estas samaltaj
          kiel la ora horloĝo-ĉeno sur lia veŝto. Li ĉirkaŭrigardas kaj vidas ke
          la knaboj ĉiuj faras same. Li pravigas min, sed ne elektas mian
          flankon. Li diras: `Vi 'stas saĝa knabo, Kompreneble, Rikardo, sablo
          'stas malfekunda, ti'n vi bone memoris, sed ja ne ĉiu faru ti'n ki'n
          vi deziras? La ĝardenetoj ankaŭ estas por ludado. Kaj nun ĉesu la
          ploraĉad'n, ĉar knabo, hont,
          <!--sliepuit ??? Kiel diable traduki tion...-->
          ha ha, kiom malbel'n vizaĝ'n vi havas kiam vi tiel ploretadas.
        </p>
      </div>
      <div class="par">
        <p>

          Mi eliras la pordegon, volas hejmen. Mi loĝas proksime de la
          lernejo. La Pieter-Langendijk-straton, preter la angulo, en la Unuan
          Helmers-straton.
        </p>
        <p>
          Ĉiuj stratoj en la kvartalo en kiu mi edukiĝis, estas nomitaj laŭ
          sesarangaj verkistoj. Per ne malpli ol tri stratoj la komunumestraro
          honoris Jan Frederis Helmers, kiun neniu ankoraŭ legas. En la unua el
          tiuj mi loĝas.
        </p>
        <p>
          Mia patrino plenigas la teujon per bolanta akvo el la kaldrono kaj
          demandas kial mi ploras. Ŝi resurforneligas la kaldronon kaj kun la
          teujo iras al la loĝoĉambro dum kiam mi rakontas.
        </p>
        <p>
          Kvankam ŝi mem estis instruistino kaj do bone scias ke plantoj ne
          volas kreski en sablo, ŝi diras: `Ja neniam vi povas ludi kun aliaj
          infanoj.'
        </p>
      </div>
      <div class="par">
        <p>

          Mia pravo interesas neniun. La sola ilia zorgo estas ke mi bonkondute
          ludu kun aliaj infanoj.
        </p>
      </div>
      <div class="par">
        <p>

          Okazis tio ĉi en majo aŭ junio, ĉar matene, kiam mi vekiĝas, mi aŭdas
          kriantan viron en la strato, kiu malrapide preteriras kun puŝĉareto
          plena de fragoj.
        </p>
      </div>
      <div class="par">
        <p>

          La sekvan matenon mi iras pli frue lernejen ol kutime. Enlite mi bone
          pripensadis kaj konkludis ke multo saveblas de la ĝardeneto. Kiam mi
          trapordiĝas, estas ankoraŭ tiom frue, ke unuafoje mi estas sur la
          strato samtempe kun la vendisto kiu puŝas la longan puŝĉareton plenan
          de korbetoj kun fragoj. Li malrapide metadas siajn piedojn kaj
          suprenrigardas ambaŭflanke. Lia voko tonas kiel tritona minora
          aŭtomobilhupo. Poste ankaŭ mi bezonos puŝĉareton por hejmigi la
          fragojn el mia propra ĝardeno.  <!--13-->
        </p>
        <p>
          En mia poŝo mi havas malnovan stanan kuleron. Per tiu mi singarde
          ŝovelos la sablon de la tero. Ne necesas tute elĝardenetigi. Preta
          fari ankaŭ ion laŭ plaĉo de Marinus Klein, mi skrapkolektos la sablon,
          mi konstruos vojetojn inter la nigraj bedoj en kiuj kreskos la fragoj,
          la faboj, la terpomo kaj la bluaj kaj rozkoloraj floretoj. Ĉu
          neforgesuminoj, aŭ estis lekantoj aŭ alia sentimentala specio? Padoj
          el sablo inter ili, jen la solvo.
        </p>
        <p>
          Sed kion vidas mi, trapordegiĝinte, sur la ludejo? Ne estis mi la
          sola, kiu ideis frue iri lernejen por ankoraŭ esti iomtempe en sia
          ĝardeneto. Kiu forplukis ĉiujn la floretojn en mia ĝardeneto? Mi po
          unu rigardas la plantetojn kaj ne povas malkovri ankoraŭ eĉ unu
          floreton. En la aliaj ĝardenetoj la knaboj per ŝoveliloj batas unu la
          kapon de la alia, ĵetas sablon unu al la alia, fosas tiom profunde ke
          bruna akvaĉo elfontas.
        </p>
        <p>
          Malrapide mi iras preter la ĝardena strio, kun miaj piedoj
          kvazaŭtoroporantaj. En mia nuna memoro, estas tiel ke ĉiuj infanoj
          turnis sian dorson al mi. Mi provas ne larmi, sed sukcesas. Tamen mi
          ne vere ploras, ĉar miaj pensoj ne ĉeestas mian aflikton, kiel
          dormiranto. En mia memoro estas (sed verŝajne mi fikcias) kvazaŭ mi
          tiris la manikon de ĉiu knabo, kvazaŭ mi demandis: `Ho, bonvolu
          komplezi diri al mi kial vi forplukis la floretojn de miaj plantoj?'
        </p>
        <p>
          `Ne estis mi. Forfikiĝu.'
        </p>
        <p>
          `Aĥ, do eble vi afablus al mi kompleze diri, ĉu vi ŝance vidis kiu
          ja faris?'
        </p>
        <p>
          `Nenion mi vidis kaj forfurzu, lekaĉanto!' <!-- slijmerd -->
        </p>
        <p>
          Mi bedaŭras ke estas tiom multe da knaboj, alikaze mi arbitre
          elektus unu kaj akuzi lin pri la misago. Mi provus strangoli lin,
          memtrompante pensas mi, se nur mi scius kiu faris.
        </p>
        <p>
          Tamen tiuepoke foje okazis ke mi luktis - ankoraŭ kapablante forgesi
          ke mi ne multe pli povas ol esti venkata.
        </p>
        <p>
          Mi iras de unu al alia. En neniu el la ĝardenetoj ankoraŭ floreto
          troveblas.
        </p>
        <p>
          Kion mi sola tiom prilamentas?
        </p>
        <p>
          Fine mi renkontas Marinus-on Klein.
        </p>
        <p>
          `Kien malaperis la floretoj, Marinus?'
        </p>
        <p>
          Marinus scias. Li propramane forplukis ilin. Tio estas pli bona por la
          plantoj, li diras, tiam baldaŭ venos novaj floretoj.
        </p>
        <p>
          Kion li celas? Novaj floretoj? Plantoj je ne senpere ekhavas florojn?
          Ĉu mi atendu ĝis venonta printempo? Ĉu li pensas ke tiom longe mi
          povas atendi?
        </p>
        <p>
          Mi komencas klarigi al li ke floroj ne senpere kreskas el plantoj, ke
          unue estu burĝonoj, kaj tiel plu.
        </p>
        <p>
          Aliaj knaboj ĉirkaŭkolektiĝas.
        </p>
        <p>
          Marinus Klein nun kontraŭdiras min. li ne ekscitiĝas. Li tiom
          malvigle parolas kiom ĉiam, estas io virta en lia rigardo, kio estas
          des pli konsterna, ĉar trankvilo kaj malesto de voĉplilaŭtigo ja
          estas signoj de la pravo.
          <!--15-->
        </p>
        <p>
          Tio kion mi diras tute ne estas vera. Estas eble, li asertas, ke
          senpere reaperos floretoj el la tigoj kiujn li
          senflorigis. Malnecesas por tio burĝonoj. Li certas! Li demandis
          sian patron. Lia patro estas pli forta ol mia. Kaj lia patro laboras
          ĉe la poŝto. Lia patro scias tiajn aferojn. Tio estas grava, alikaze
          ne eblas labori ĉe la poŝto. Kaj krome, lia patro iam draŝadis mian
          patron.
        </p>
        <p>
          Pli da knaboj ĉirkaŭvenis. Ili jam ekbruas kaj ekkrias antaŭ ol
          Marinus Klein finparolis. Nature mi tute ne plu povas rememori kion
          ili diris. Mi nur ankoraŭ scias ke ili estis KONTRAŬ mi, ke ili ĉiuj
          asertis mem esti vidintaj ke lia patro draŝadis mian - io kio tute
          neniel imageblas vera, kompreneble - ke ili trovis ke Marinus Klein
          scias pli pri plantoj ol mi. Mi malgranda agronomo ripetis mian
          lekcion pri la burĝonoj, la floroj. Ankoraŭ eĉ nun mi tro malamas la
          reagon de ili pri miaj diroj por povi dramigi la scenon,
          ekz. rememori la nomojn de ĉiuj el ili, aŭ se necese elpensi, fikcii
          vortojn kiujn ili verŝajne uzis.
        </p>
        <p>
          Tamen estas verŝajne ke ne jam tiam mi malamis ilin. Mi timis,
          memkompreneble timis, sed mi ankaŭ miris. Ne jam longe mi iris al
          lernejo. Antaŭ ol mi iris al lernejo, neniam mi ludis kun aliaj
          infanoj.
        </p>
        <p>
          Ĉu do jene estas? Ĉu ĉi tiaj do estas aliaj infanoj. Aserti ke onia
          patro draŝadiĝis? Ĉu tiel kutimas esti?
        </p>
        <p>
          Samon mi jam aŭdis pri diversaj patroj de aliaj knaboj, kaj tiam mi
          kredas, kompreneble tial ke mi ne povis kontroli. Sed nun mi certe
          sciis ke ili mensogas, kaj ne mi ne komprenis kial.
        </p>
        <p>
          Malaŭskulti kiam mi disvastigas sciindaĵojn? Por malinteligenteco
          forpluki floretojn, ĉar nesciante ke floroj nur ekestas el
          burĝonoj? Kaj krome persisti ke mi malpravis? Kio el mi fariĝus, se
          tiuj stultuloj indiferentas pri mia vero? Se eĉ Marinus Klein ne plu
          obeas min?
        </p>
        <p>
          Eĉ pli da knaboj kunkolektiĝis. Pli grandaj. Ili klarigis al mi ke
          mi scias nenion. Ĉu mi scias kio estas fikado? Ĉu ne? Nu do mi ankaŭ
          ne scias ke eblas ke elkreskas novaj floroj el senflorigita tigo.
        </p>
        <p>
          Estis tro terure por iam povi laŭnature rememori tion kio okazis
          tie. Eĉ mi penu rekonstrui ion kio similas, penu skribi, des pli
          penu relegi. Imagante mi vidas min tie staranta, belete vestita,
          diketa, kiel mia fileto nun, kaj ankoraŭ same optimisma. Ili estas
          malsamaj al mi, eĉ alimaniere vestitaj. Ĉiuj ili havas sandalojn,
          pantalonetojn, nudajn genuojn kaj sportŝtrumpojn. Sed mi sola
          aspektas tiel kiel la infanoj de la bildoj en la malmoderniĝintaj
          lernolibroj per kiuj ni lernas legi. Mi havas longajn nigrajn
          ŝtrumpojn kaj altajn ŝuojn, kiel la lernejanoj havis en la tempo
          kiam mia patrino ankoraŭ estis instruisto. Ŝi aĝas kvardek sep
          jarojn, kaj jam longe ne plu kapablas percepti ke modo evoluas, ke
          ĉio ŝanĝiĝas. Lernolibra knabeto mi estas. Ofte mi falas surgenuen,
          truiĝas la nigraj ŝtrumpoj. Tiuj tiam estas riparotaj per rozkolora
          aŭ verda lano por malinstrui al mi tion.
        </p>
        <p>
          La malsamo inter ili kaj mi estas kompleta. Sabate vespere ili
          ricevas bieron de siaj patroj, kaj foje eĉ cigaredon. Ili rakontas
          ke dimanĉe ili rajtas kuniri al kafejo kaj al kinejo por vidi
          Tom-Mix-filmon. Mi neniam estis en kinejo, kaj certe neniam en
          kafejo, Ili estas,  definitive, aliaj estaĵoj ol mi.
        </p>
        <p>
          Sed mi ne kapablas venki mian solon. Eble estas vera tio kion ili
          asertas, eble mi ne jam eksciis ke floroj senpere povas kreski el
          tranĉitaj tigoj, kaj ankaŭ  mi ne scias kio estas fikado, tio
          veras. Mi ekdubas pri mia sciado.
        </p>
        <p>
          Apud la damaĝitaj plantetoj mi faligas min genuen. Mi rigardas la
          tigojn kies floretoj forrompitas, sed nenion mi povas malkovri,
          escepte tion ke tigofinoj jam velkiĝis, sekiĝis kaj bruniĝis, kiel
          muko. Ne ŝajnas tio nova ekflorado.
        </p>
        <p>
          Apatia mi ekhelpas Marinus-on Klein pri fosado de profunda truo en
          la ĝardeneto. Lumbriko supreniĝas. Marinus duonigas ĝin, la du
          partoj iras propran vojon.
        </p>
        <p>
          `Tiuj per si mem rekunkreskos,' li asertas kaj mi pravigas lin
        </p>
        <p>
          Hejme mi demandas mian patrinon ĉu estas vere ke floroj ankaŭ
          senpere el tigoj, kaj tiel plu. Ne, tio ne sencas, unue estu
          burĝenoj kaj tiuj ekestas nur printempe. Oni trompis min! Oni
          mistifikaĉis min! Ĝis, ĝardeno, ĝis, floroj, ĝis, iluzioj!
        </p>
        <p>
          Mi iras al subtegmentejo, serĉas florpoton kaj en ĝin plantas la
          blankajn fazeolojn kiujn mi ĝermigis. Nokte mi faras al mi zorgojn
          pri la longaj bastonoj kiujn mi bezonos por subteni la
          fazeolojn. kiam tiuj plenkreskis. Mi ne havas longajn bastonojn, Sed
          mi ja trovos tiujn. Marinus Klein fosu truojn en la ĝardeno. Mi
          kulturos miajn poprajn blankajn fazeolojn en mia popra subtegmentejo.
        </p>
      </div>
      <div class="par">
        <p>
          Ĉiutage mi akvumas ilin, sed ne ili elpotiĝas.
        </p>
      </div>
      <div class="par">
        <p>
          Aldoniĝas al mia mizero tio ke verdire mi eĉ ne estas la plej klera
          knabo de la klaso, dum mi ja dezirus esti tia. Se mi estus la plej
          klera klasano, tiam mian sorton kompensus almenaŭ io. Sed mi ne estas
          la plej klera knabo de la klaso, oni nur traktas min tiel. La plej
          klera knabo de la klaso nomiĝas Kornelis Stokhof. Ĉiam li maksimume
          poentas por aritmetiko en sia raporto, kaj mi nur preskaŭ maksimume -
          postfakte konsiderante timiga antaŭsigno, sed ne jam tiam rekonita de
          mi tia, feliĉe, mi eĉ ne povus konsoli min per revoj.
        </p>
        <p>
          Poste mi foje rerenkontis Kornelis-on Stokhof, kaj ni
          interbabilis. Tiam li profesie estis
          Ludlow-kompostisto. Ludlow-kompostistoj kompostas tekstojn, mi
          kredas. La plej klera knabo de la klaso eble eĉ ne povus senerare
          literumi 'studado' - neniam li interesiĝis pri io alia ol
          futbalo. Li fariĝis kompostisto - amuze, ĉu ne, ke libroj finfine
          tamen supervenkis lin, neniu eskapas de sia sorto. Eble li pli
          prikontentas sian sorton ol mi. Kiu dirus? Dependas de tio ĉu la
          fubala teamo kiun li simpatias, venkas aŭ ne. Tre simple.
        </p>
        <p>
          Mi havas lokon ĉe neniu ajn futbala klubo.
        </p>
        <p>
          Ankoraŭ mi volas kunludi kun ili. Sed ordinare ne estas
          oportuno. Escepte tiam kiam ili povas senludglobetigi min. Mi certas
          ke jam tiam mankis temoj priparoleblaj kun ili - futbalado neniom
          interesis min.
        </p>
        <p>
          Post mallonga tempo mi komprenis ke neniam mi havos lokon inter ili,
          kaj mi ekkredis ke ili ligeblas al mi nur per sentigo de iom da
          respekto.
        </p>
        <p>
          Luktado ne senchavas, ĉar ili pli fortas. Mi nur povas impresi ilin
          per mirigo, sed kiel? Mi volas ke ili pensu miajn pensojn dum horoj,
          mi volas encerbiĝi en ilin kiel tumoro.
        </p>
        <p>
          Ĉu tio jam tiam celiĝis?
        </p>
        <p>
          Se jes, tiam tamen tiu celo ne tute atingiĝis. Ja ili pensas pri mi,
          nur nur pro ĵaluzo.
        </p>
      </div>
      <div class="par">
        <p>
          Mi deziras scii pri ĉio, scii pli ol ili.
        </p>
        <p>
          Pli ol fabelojn, rakontojn el la Okdekjara Milito aŭ indianajn
          librojn mi ŝatas legi pri inventistoj kaj malkovroj.
        </p>
        <p>
          Kiel Thomas Alva Edison, gazetportisto ĉe la fervojoj, faris gravajn
          eksperimentojn en ŝarĝvagono kiun li senpete laboratoriigis. Pri tio
          kaptis lin konduktoro, kiu frapis liajn orelojn tiom forte, ke li
          unuorele surdos dum la tuta resto de sia vivo. Edison! Inventonto de
          la gramafonon, kiun li eĉ ne povis aŭskulti per pli ol unu orelo.
        </p>
      </div>
      <div class="par">
        <p>
          Foje mi demandas min ĉu skribado estas io alia ol farado de gramafono
          neaŭskultebla per pli ol unu orelo. Tiom veriĝis la futuro, kiun mi
          prognozis por mi per la biografio de Edison. Kiel prognozi malbonan
          veteron, ankaŭ tio ĉiam foje veriĝas.
        </p>
      </div>
      <div class="par">
        <p>
          Mi havis kamaradon, kiu loĝis inter la samaj stratoj kiel mi,
          diagonale malantaŭ mi. Li aĝas ses jarojn pli ol mi. Kamaradoj
          kontraŭ kiuj mi ne ekkverelis ĉiam estis multe pli aĝaj ol mi. Mi
          proponis aranĝi kuprodraton inter la fenestroj de niaj
          ĉambroj. Tiumaniere ne povus intertelefoni aŭ intertelegrafi. Li
          trovis tion elstara plano, sed nur mankis al li tempo
          ĉi-semajnon. Baldaŭ post tio li transloĝiĝis kaj mi perdis lin el la
          okuloj. Nun li estas kuracisto en Hago.
        </p>
        <p>
          Neniam mi sukcesis akiri iun por miaj planoj, neniam.
        </p>
      </div>
      <div class="par">
        <p>
          Mi ja rajtis legi pri fiziko, sed mem fari, tion miaj gepatroj
          trovis multe tro danĝera.  Fakte, la fiziko ĉiam restis por mi aro
          de bildoj: metalgravuraĵoj, fotoj. Tuj kiam mi pretigis min mem
          ekeksperimenti, tiam mia patro deprenis de mi la librojn.
        </p>
        <p>
          `Kial vi ĉiam tiom librumas! Via dorso kurbiĝas, vi difektas viajn
          okulojn! Ek, foje faru ion alian,' miaj patro kaj patrino hipokrite
          diris. Samtiom kiom mi, ja ili scias pri kio alia por mi fareblas.
        </p>
        <p>
          Nenio permesiĝis. Ili konstruis pezegan tabuon en mi kontraŭ
          memfarado. Mi povas horojn kovante sidadi en seĝo, antaŭ ol mi
          dentomordante ekstaras eldomiĝonte por enpoŝtigi leteron.
        </p>
        <p>
          Legado de libroj, ankoraŭ malpli ĝenis ilin, sed eĉ en tio ili
          enmiksiĝis.
        </p>
        <p>
          Mi evoluis histerian lernemon, kiu forlasis min nur longe post mia
          trideka vivjaro.  Ne estis antaŭ tre longe ke mi interne pelanta,
          legadis dum tagoj pri aferoj kiuj neniel rilatas al mi. Fulmrapide
          ĉion komprenante, kvazaŭtrance, mi povas ensuĉi informojn, kiuj
          neniel utilas al mi, el kiuj mi povas formi nenion novan, kaj kiujn
          mi preskaŭ komplete forgesas du semajnojn
          poste.
        </p>
      </div>
      <div class="par">
        <p>
          Dekkvarjaraĝe, mia plej malgrava vivocelo estis skribi
          enciklopedion. Ripete mi komencis fari
          tion.
        </p>
      </div>
      <div class="par">
        <p>
          Ĉiuj spekulativoj pri tio kia mi povintus fariĝi sen kontraŭstaro,
          malhavas sencon, sed incitas la fantazion. Se pianoludado estus al
          mi mapermesita (sed male, ĝi estis devigita al mi), tiam eble mi
          estus fariĝinta sufiĉe bona pianisto. Aŭ ne. Kiel mia ekvilibra organo
          tiom malbone funkciis ke mi neniam povis piediri sur mallarĝaj traboj,
          tiel ankaŭ miaj fingroj rufizis je la decidaj momentoj tuŝi la
          preskribitajn klavojn. Ĉio kion ili misfaris al mi eble nenion
          ŝanĝis. Sole - se ili ne estus kontraŭagintaj kaj mokridintaj min, eble
          mi neniam estus malkovrinta ilian masivan stulton. Aŭ minimume min ne
          regus la malamo kontraŭ tio, la timego pri tio, kiujn mi daŭre kaj
          obsede evidentigas. Eble mi povintus eluzi ilian malinteligenton por
          propra gajno, kiel ĉiuj saĝuloj. Eble tiam ankaŭ mi, kiel kutimas inter
          bonpensantaj intelektuloj, farus al mi zorgojn ke io grava perdiĝus kiam
          la homaro sin neniigus per atombomboj. Sed nun mi pli saĝas. Ne estas ie
          en la universo granda bona grizulo, kiu neniam komunikas ion ajn, sed
          tamen el la miljardaj da negastamaj polveroj atentas tiun unu polveron,
          sur kiu la homaj baciloj elpensas siajn inferajn projektojn, sentema
          avo kiu malĝojiĝus kiam ankaŭ tiu polvero fariĝus morta kaj senkreska
          kiel la aliaj. Kaj se li ekzistus, tiam ne eblus ke li pri tio malĝojus,
          tion mi elkapigus el li.
        </p>
        <p>
          Ne por ni mem ni devus preterlasi tion, ĉar neniu bedaŭras sian
          propran morton. Plantoj kaj bestoj, pretendite kreitaj de Dio, multe
          malpli interesas min ol la maŝinoj de la homoj. Ofte mi malfrue
          hejmiĝis, kiam mi haltis por rigardi iun vaporan rulpremilon.
        </p>
        <p>
          Mia patrino pleje amuzis min per interŝanĝo de la bobeneto de sia
          pedalkudromaŝino. Tio ja ebligis al mi rigardi en la internon de tiu
          miraklo, kiu stebis tiom pli rapide kaj tiom pli regule ol la plej
          lertaj homaj fingroj.
        </p>
      </div>
    </div>
    <div class="chapter">
      <h2><a name="2">2</a></h2>
      <div class="par">
        <p>
          La sola ĝuebla afero de la lernejo estis ke po unu fojo en duona jaro,
          nin vizitis la lerneja flegistino, kiun dungis la komunumo, por kontroli
          la kapojn de la infanoj pri skabio kaj aliaj fiinsektoj.
        </p>
        <p>
          Je tiaj matenoj, ni devis vicumi en la koridoro. Mi ĝuis jam antaŭ la
          komenco. Unu post la alia ni eniris la ĉambron de la Lernejestro, kie
          sidis la flegistino ĉe tablo kovrita per preskriba verda tuko. Antaŭ ŝi
          sur la tablo staris malalta kuvo, en kiu estis botelo kun benzino, bulo
          de vatoj, kaj du vitraj stangetoj.
        </p>
        <p>
          La gasforno brulas kaj disigas svagan odoron de duonbrulinta gaso. La
          meblaro de Estro de komunuma lernejo estis farita el lakita marĉa
          pino, galone ornamita per mallarĝaj bluaj strioj. La seĝoj, la
          libroŝranko. Preminte mian vizaĝon kontraŭ sian blankamelitan bruston,
          la flegistino per la stangetoj levas unu post la alia harbuklon por
          rigardi sub ĝin. Post tio ŝi viŝas la stangetojn per vato sorbitia en
          iom da benzino. Mi tiom ŝatas tion ĉi ke poste mi tuj reenviciĝas por
          refoje esti traktota. Ŝi rekonas min, kaj ridante refoje irigas unu el
          la stangetoj tra miaj haroj. Sed sekvan fojon, duonan jaron pli poste,
          ŝi forsendas min, apenaŭ tuŝinte min. `Sur via kapo, mi ja neniam
          ion trovas,' ŝi diras.
        </p>
        <p>
          Hejme, kiam mi plendas pri tio, mia patrino diras ke mi frenezas. Nu,
          tio ja eblas. Kio alia kaŭzus ke mia kapa haŭto tiom delikatas? Hardita
          kontraŭ frapoj, ankoraŭ tremanta pro ĝuo pri la singardaj tuŝoj.
        </p>
      </div>
    </div>
    <div class="chapter">
      <h2><a name="3">3</a></h2>
      <div class="par">
        <p>
          Ĝis nun, neniam mi vidis pli belan maŝinon ol la Elektrilon de Wimshurst.
        </p>
        <p>
          Ĝi estas figurita per metalgravuraĵo, en la Lernolibro pri Fiziko por
          la Pli Vasta Elementa Instruado, de kiu mi trovis prezentekzempleron
          en la subtegmentejo.
        </p>
        <p>
          `Tio ja multe tro malfacilas por vi,' mia patro diras kiam li vidas
          kion mi trovis.
        </p>
        <p>
          Jam timas mi ke li forprenos ĝin de mi, sed mi neatendite
          bonŝancas. Eble profunde en mia patro vivas la espero ke li produktis
          mirinfanon. Ĉiuokaze en mi vivas la espero ke li tion esperas aŭ fine
          esperos. Provizore li ne evidentigas ĝin.
        </p>
        <img class="right"
           width="400"
           height="329"
           src="400px-Wimshurst.jpg" />
        <p>
          Mia avino kutimas stimuli mian ambicion per presenti al mi ke reĝo
          Mikaelo de Rumanio kaj reĝo Faruk de Egiptio, kvankam pli malpli
          miaaĝaj, atingis en la mondo jam multe pli ol mi. Tiujn du mi prenu
          kiel ekzemplojn! Kaj tiam ankoraŭ ignoriĝas Jehudi Menuhin, ankaŭ pli
          malpli samaĝa kiel la malgranda Rikardo!
        </p>
        <div class="par">
          <p>
            Obeema kaj tima, kiel mi denature estas, mi faras mian plej
            bonan. Tima kaj obeema, dumtage kaj dumnokte mi celas ilian aprobon,
            aŭ, eĉ superi ilin. Nur poste, mi venĝemiĝas.
          </p>
          <p>
            Mi ne elektis la solvon de mia fratineto. Mi ne esperas aĉeti ilian
            amon per fari ĉion kion ili deziras. Mi volas ilin venki.
            Tiu el la tri ekzemploj pri kiuj mia avino akiras sian saĝon el la
            Novaĵo de la Tago - `banala ĵurnalo,' mia patro diras, sed ŝi nomas
            ĝin 'La Gazeto', kio ankaŭ estas presita sur ĝi mem - kiu plej
            inspiras min estas la ekzemplo de Jehudi Menuhin, sed mi ne kapablas
            violonludi kaj mia pianoludo restas fuŝa.
          </p>
          <p>
            Libera estas la homo, tion asertas unu generacio post la alia de
            senkomprenaj moralistoj, tute respondeca pri kia li fariĝas! Sed mi
            dekdujaraĝa jam malkovris la nedetrueblan certon ke mi neniel havas
            la liberon fariĝi mirinfano pri la piano aŭ la violono.
          </p>
          <p>
            Sed mi ne tute cedis la kuraĝon. Per poŝlumilo sub la litotukoj,
            mi ĉiunokte legis la Fiziko-libron por la Pli Vasta Elementa
            Instruado, kaj kiam mi finlegis ĝin, mi rekomencis.
          </p>
        </div>
        <div class="par">
          <p>
            Treege malofte, mia patro permesas al mi ke mi dum momento uzas lian
            vitran liniilon. Mi pecetigas angulon de gazeto, frotas la liniilon
            per malnova lana ŝtrumpo kaj kiam mi tiam proksimigas ĝin ĉe la
            pecetojn, tiam tiuj kirle supreniĝas.
          </p>
          <p>
            Pecon de ferdrato, kiun mi unuflanke kurbigis, mi trapikas tra
            kartoneton, kaj sur la kurban parton mi pendigas falditan strion de
            staniolo. Mi metas la kartonon sur malfermitan marmeladujon tiel ke
            la staniolo enpendas, kaj kiam mi proksimigas la vitran liniilon al
            la alia fino de la ferdratpaco, la staniola strio malfaldiĝas.
          </p>
          <p>
            `Patro! Rigardu!'
          </p>
          <p>
            Li levas siajn okulojn de el sia gazeto, aŭ nur malfermas ilin, ĉar
            li jam longtempe en tia aĝo en kia oni preferas dormadon en sia seĝo.
          </p>
          <p>
            `Nu, belege.'
          </p>
          <p>
            Li plulegas aŭ reendormiĝas. `Mi kreis elektromezurilon,' mi diras,
            se li ne aŭskultas. Dek jarojn poste, mi skribas rakoton en kiu du
            goriloj enmondigas infanon, kiu (pro mutacio) estas senhara, kaj
            kapablas paroli. La goriloj pensas ĝin misnasko kaj ĵetas ĝin el la
            arbo, kiun ĝi ne povas reengrimpi, ĉar ĝiaj kruroj havas piedojn, ne
            manojn, kaj sekvi ĝi ne povas tiom bone grimpi. La infano ekvojaĝas
            tra la praarbaro, venkas tigrojn kaj serpentojn, sed kiam ĝi finfine
            renkontas du aliajn homojn, tiam ĝi tuj estas mortpafota, ĉar tiuj
            estas ĉasistoj.
          </p>
        </div>
        <div class="par">
          <p>
           Mi ripetas la eksperimentojn, kiujn priskribas la fiziklibreto, sed
           plejmulton el ili mi ne povas fari, ĉar mi ne havas la
           instrumentojn. Pro tio mi estas devigita nur revi pri ili. Mi
           maldormas pensante pri galvanometroj, induktaj bobenoj kaj elementoj
           de Leclanché, tiel kiel alia revas pri vakeroj, ĉevaloj kaj
           indianoj. Multe pli poste, estante studento, mi devas konstati ke la
           galvanometroj kaj induktaj bobenoj faras precize tion, kion mi
           imagis, kaj ili ekenuigas min. Jen eble alia avantaĝo de revado pri
           vivantaj aferoj: indianoj, vakeroj. La escepto el tiuj miloj da
           revantoj kiuj efektive vakeriĝas, malkovros ke la veraj vakeroj estas
           malsimilaj al liaj imagoj - kvankam ne estas neeble ke ili multe
           malpli bonas ol en la revoj.
          </p>
        </div>
        <div class="par">
          <p>
            Mi pensas ke mi komprenas kial vitra stango, frotita per lana tuko,
            ŝarĝiĝas kun elektro. Verdire mi tute ne komprenas tion, sed neniu
            faras al mi demandojn, kaj ankaŭ mi ne demandas al mi, ĉu io cetera
            restas klariginda.
          </p>
        </div>
      </div>
    </div>
    <div class="chapter">
      <h2><a name="4">4</a></h2>
    </div>
    <div class="chapter">
      <h2><a name="5">5</a></h2>
    </div>
    <div class="chapter">
      <h2><a name="6">6</a></h2>
    </div>
    <div class="chapter">
      <h2><a name="7">7</a></h2>
    </div>


    <!--
        Vidu: https://mail.google.com/mail/#inbox/12790ef8601afaa9
    -->
    <table class="image left">
      <caption>
        Debuto de Hermans, 'Kussen door een rag van woorden', klandestina
        surpaperigo, 1944, propra eldono, 15/30 (JS1). Kaj ĉi tio.
        Dankon al Joost Glerum, Svislando
      </caption>
      <tr><td>
        <a href="Joost.jpg">
          <img height="225"
               width="300"
               alt="Debuto kaj ĉi tio"
               src="Joost-300px.png" />
        </a>
        </td>
      </tr>
    </table>
    <script src="http://www.google-analytics.com/urchin.js" type="text/javascript">
    </script>
    <script type="text/javascript">
      _uacct = "UA-1306697-1";
      urchinTracker();
    </script>
  </body>
</html>

